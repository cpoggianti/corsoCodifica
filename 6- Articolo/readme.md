# L'ITALIA DEL FUMETTO

<table border="0">
 <tr>
    <td>
        D'autore, d'azione, storico,<br/>
        fantastico: la passione<br/>
        per il fumetto in tutte le<br/>
        sue forme cresce sempre più e ne<br/>
        sono testimoni i tanti appuntamenti<br/>
        d'autunno dedicati alla riscoperta dei<br/>
        suoi miti. Il tour dell'Italia dei comics<br/>
        parte dal Centro Saint-Benin di Aosta,<br/>
        con la rassegna Il mondo di Jacovitti,<br/>
        in programma fino al 28 aprile 2019.<br/>
        Oltre 250 opere originali per calarsi<br/>
        nell'universo surreale e colorato<br/>
        del papà di Cocco Bill e Zorry Kid,<br/>
        genio poliedrico capace di passare<br/>
        dal Carosello alle riviste umoristiche,<br/>
        sempre con un tratto inconfondibile.<br/>
        Il Museo della Permanente di Milano<br/>
        fino al 27 gennaio 2019 ospita<br/>
        l'imperdibile Tex - 70 anni di un mito.<br/>
        I fan del cowboy di Bonelli e Galleppini<br/>
        potranno ammirare disegni, tavole,<br/>
        fotografie e oggetti personali degli<br/>
        autori, nonché installazioni ad hoc<br/>
        per l'evento, ripercorrendo l'epopea<br/>
        del ranger diventato fenomeno di<br/>
        costume.<br/>
        Dal 2 dicembre, la mostra Valentina -<br/>
        Una vita con Crepax al Museo Civico di<br/>
    </td>
    <td>
        Bassano del Grappa (VI) ripercorre<br/>
        le strade del fumettista e della sua<br/>
        iconica eroina femminile. Donna forte<br/>
        e fragile, sensuale, emotivamente<br/>
        instabile, sospesa tra realtà e sogno:<br/>
        un personaggio vero e forse per questo<br/>
        così amato.<br/>
        Tappa obbligata a Bologna per il festival<br/>
        BilBOlbul (23-25 novembre) con<br/>
        mostre, incontri, spettacoli, workshop e<br/>
        attività per bambini. Ricco il calendario<br/>
        degli eventi off, tra cui la mostra Guido<br/>
        Buzzelli - Anatomia delle macerie<br/>
        all'Accademia di Belle Arti e l'imaggio<br/>
        a una star internazionale: Jack Kirby,<br/>
        leggendario autore dei Supereroi Marvel,<br/>
        alla Fondazione del Monte di Bologna e<br/>
        Ravenna dal 24 novembre al 5 gennatio 2019.<br/>
        Si chiude alla Galleria Comunale d'Arte<br/>
        Contemporanea di Arezzo, con Milo<br/>
        Manara biografo di Caravaggio, che fino<br/>
        all'8 gennaio 2019 racconta in oltre<br/>
        100 tavole inedite il genio di Michelangelo<br/>
        Merisi e la sua avventurosa esistenza.<br/>
        Cambia lo stile, non la passione.<br/>
        Perché la storia del fumetto ha ancora<br/>
        molte pagine da raccontare.<br/>
    </td>
 </tr>
</table>